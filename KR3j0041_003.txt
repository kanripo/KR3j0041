# -*- mode: mandoku-view; -*-
#+TITLE: 緯略
#+DATE: 2015-08-24 23:20:45.254957
#+PROPERTY: ID KR3j0041
#+PROPERTY: BASEEDITION WYG    
#+PROPERTY: JUAN 卷三
<pb:KR3j0041_WYG_003-1a>¶
欽定四庫全書¶
　緯略卷三　　　　　　　宋　髙似孫　撰¶
　　鳳毛¶
王敬倫姿容似父作侍中公服從門入桓公望之曰大¶
奴故自得鳯毛也(大奴王劭也世/説亦見中興書)　謝超宗祖靈運父¶
鳯宗好學曽作誄奏之帝大嗟賞曰超宗殊有鳯毛恐¶
靈運復出(南齊/書)　北平王貞字仁賢世祖第五子也沉¶
審寛恕太祖稱此兒得我鳯毛(北齊一本/無我字)　晉尚書閔¶
<pb:KR3j0041_WYG_003-1b>¶
鴻見陸雲竒之曰此兒若非龍駒即是鳯雛　龎統字¶
士元人目為鳯雛(襄陽/記)　杜詩欲知世掌絲綸美池上¶
于今有鳯毛岑參詩中郎一鳯毛世上獨賢豪此用鳯¶
毛也劉商隱詩鳯雛皆五色鴻漸又雙飛此用鳯雛也¶
宋元憲詩羽毛丹穴種頭角玉麟兒尤更奪胎¶
　　門多好事¶
漢張竦以列侯居長安貧無賔客時時好事者從之質¶
疑問事論道説書揚雄家貧嗜酒人稀至其門有好事¶
<pb:KR3j0041_WYG_003-2a>¶
者載酒饌從學李楷述身賦曰座有清譚之客門多好¶
事之車好事二字已見竦傳¶
　　麈尾¶
王導麈尾銘曰誰謂質卑御於君子拂穢靜暑虚心以¶
俟許詢白麈尾銘曰蔚蔚秀格偉偉竒姿荏弱軟潤雲¶
散雪霏君子運之探𤣥理㣲陸龜䝉麈尾賦有曰叩易¶
論𤣥驅今駕古散入神明之&KR0296;中含道德之祖此形容¶
揮用之趣獨孤授竹如意賦有曰發奥滌𤣥遐鈎獨索¶
<pb:KR3j0041_WYG_003-2b>¶
亦是形容用處優於龜䝉二公所作全不似唐人文章¶
麋之大者曰麈群麋(一作/鹿)隨之皆依(一作/視)麈尾所轉(出/名)¶
(苑又恩平郡譜曰麈謂之/荒麈埤雅曰其尾辟塵)¶
　　秦醫越醫¶
晉侯疾病求醫於秦秦伯使醫緩為之未至公夣疾為¶
二豎子曰彼良醫也懼傷我焉迯之其一曰居肓之上¶
膏之下若我何醫至曰疾不可為也在肓之上膏之下¶
攻之不可達之不及藥不至焉不可為也公曰良醫也¶
<pb:KR3j0041_WYG_003-3a>¶
厚為之禮而歸之(左氏成公/十五年)齊桓公六年越醫扁鵲過¶
齊桓侯客待之入朝見曰君有疾在腠理不治將深桓¶
侯曰寡人無疾扁鵲出桓侯謂左右曰醫之好利欲以¶
不疾病為功後五日復見曰君疾在血脉後五日復見¶
曰疾在腸胃後五日見桓侯而還走桓侯使人問其故¶
曰疾在骨髓臣是以無請也桓侯遂卒(春秋/後語)¶
　　春秋時論養生¶
晉侯有疾鄭伯使公孫僑如晉聘且問疾叔向問焉曰¶
<pb:KR3j0041_WYG_003-3b>¶
寡君之疾病卜人曰實沉臺駘為祟史莫之知敢問此¶
何神也子産曰若君身則亦出入飲食哀樂之事也山¶
川星辰之神又何為焉僑聞之君子有四時朝以聽政¶
晝以訪問夕以修令夜以安身於是節宣其氣勿使有¶
所壅閉湫(子小/切)底以露其體(湫集也底滯也露羸也一/之則血氣集滯而體羸露)¶
今無乃一之則生疾矣(左氏/昭公)晉侯求醫于秦伯秦伯使¶
醫和視之曰疾不可為也是謂近女室疾如蠱非鬼非¶
食惑以喪志良臣將死天命不祜公曰女不可近乎對¶
<pb:KR3j0041_WYG_003-4a>¶
曰節之先王之樂所以節百事也故有五節(五聲/之節)¶
遲速本末以相及中聲以降五降之後不容彈矣于是¶
有煩手滛聲慆堙心耳乃忘和平君子弗聼也物亦如¶
之至于煩乃舎也已無以生疾君子之近瑟琴以儀節¶
也非以慆心也天有六氣降生五味發為五色徵為五¶
聲滛生六疾六氣曰隂陽風雨晦明也分為四時序為¶
五節過則為菑隂滛寒疾陽滛熱疾風滛末疾雨滛腹¶
疾晦滛惑疾明滛心疾女陽物而晦時滛則生内熱惑¶
<pb:KR3j0041_WYG_003-4b>¶
蠱之疾今君不節不時能無及此乎趙孟曰何謂蠱對¶
曰滛溺惑亂之所生也於文皿蟲為蠱糓之飛亦為蠱¶
在周易女惑男風落山謂之蠱皆同物也趙孟曰良醫¶
也厚其禮而歸之¶
　　雜卜¶
蠡卜者春秋後語曰蘇秦事鬼谷子學終辭歸道乏困¶
行以燕人蠡卜傳説自給　彪卜者博物志曰彪知衝¶
破又能畫地卜今人有畫物上下者推其竒偶謂之彪¶
<pb:KR3j0041_WYG_003-5a>¶
卜　雞卜者史記曰越巫立越祀而以雞卜　鳥卜者¶
隋書曰女國在䓤嶺之南其國俗事阿修羅神及樹神¶
嵗初以人祭或用獼猴祭畢入山祝之有一鳥如雌雉¶
來集掌上破其腹而視之有粟則年豐沙石則有灾謂¶
之鳥卜開皇六年遣使朝貢其後遂絶　摴蒱卜者博¶
物志曰老子入西戎造摴蒱摴蒱者五木也或云胡人¶
亦為摴蒱卜　十二棋卜者異苑曰十二棋卜出自張¶
文成受法于黄石公行師用兵萬不失一逮至東方朔¶
<pb:KR3j0041_WYG_003-5b>¶
宻以占衆事自此以後祕而不傳晉寧康初襄成寺法¶
味道人忽見一老翁着黄皮衣竹筒盛此書以授法味¶
無何失所在遂復流于世　竹卜者荆楚嵗時記曰秋¶
分以牲祠社具供帳盛于仲春之月社之餘胙悉貢饋¶
鄉里周于族社餘之㑹其在茲乎此其㑹也擲茭于社¶
神以占來嵗豐歉或折竹以卜楚詞曰索瓊茅以筳篿¶
楚人折竹結草以卜謂為籌也　牛蹄卜者晉書曰夫¶
餘國若有軍事殺牛祭天神以其蹄占吉凶蹄解者為¶
<pb:KR3j0041_WYG_003-6a>¶
㓙合者為吉楊方五經鉤沉曰東夷之人以牛骨占事¶
呈吉示㓙¶
　　對策射策(甲乙科謂作簡策難問列置案上在試/者意投射取而答之謂之射策上者為)¶
　　(甲次為乙若録政紀得失顯而/問之謂之對策也出漢書音義)¶
翟方進射策甲科為郎晁錯舉賢良上親策之詔策百¶
餘人錯為髙第董仲舒以賢良對策為天下第一王嘉¶
射策甲科為郎何武射策甲科為郎後漢蘇章對策髙¶
第拜議郎劉淑桓帝時對策為天下第一拜議郎建初¶
<pb:KR3j0041_WYG_003-6b>¶
元年詔舉賢良方正對策者百餘人魯平策在髙第拜¶
為議郎(司馬彪/續漢書)漢射策與對策不同按蕭望之傳注射¶
謂為難問疑義書於策量其大小署為甲乙之科不使¶
彰顯欲射者隨其所取得而釋之對者顯問以政事經¶
義觀其所對文詞定髙下晉潘京為州所辟因謁見問¶
策探得不孝字刺史曰辟士為不孝耶答曰今為忠臣¶
不得為孝子此亦射策遺法耳¶
　　唐科(唐之科目視漢/最盛因衰録之)¶
<pb:KR3j0041_WYG_003-7a>¶
志烈秋霜科(顯慶二年/韓思彦)幽素科(乾封元年蘇瓌解琬苖/神容何輔元徐昭劉訥)¶
(言崔/谷神)詞殫文律科(上元元/年崔融)岳牧科(永隆元年/員半千)才膺管樂科(神/龍)¶
(二年張大求魏啟心魏愔盧絢張/文成禇璆咸慶業郭璘趙不為)才髙位下科(馮萬石/㓂良貞)¶
(張/敝)材堪經邦科(三年張九/齡康元瓌)賢良方正科(蘇晉宋務光冦/泚盧怡吕慎)¶
抱器懷能科(景龍三年/張侯銛)茂才異等科(王敬從/盧重元)詞標文苑¶
科(垂拱四年房/晉甫瓊王旦)蓄文藻之思科(永昌元年/彭景直)抱儒素之業¶
科(李文/愿)臨難不顧徇節寧邦科(長壽二年/薛稷㓂此)長才廣度沉¶
迹下僚科(證聖元/年張漪)文藝優長科(通天元/年韓琬)絶倫科(神功元/年蘇頲)¶
<pb:KR3j0041_WYG_003-7b>¶
(崔元童袁仁敬何鳯孟温/禮洪子與盧從愿趙不欺)拔萃科(大足元年/崔翹鄭徵)疾惡科(馮/萬)¶
(石/)龔黄科(長安二年/馬克麾)文以經國科(景雲二年袁/暉韓朝宗)藏名負¶
俗科(李俊/之)文經邦國科(先天元/年韓休)藻思清華科(趙冬/曦)宣風¶
興化科(郭璘/之)道侔伊吕科(張九/齡)手筆俊拔超越輩流科¶
(杜昱張子漸張秀明常/無咎趙居貞賈登邢巨)直言極諫科(開元二年梁/昇卿袁楚客)哲人¶
竒士逸倫屠釣科(孫/逖)良才異等科(邵閏之/崔翹)文史兼優科¶
(五年李昇期康/子元逹奚珣)文儒異等科(崔侃禇/庭誨)博學通議科(六年鄭/少㣲蕭)¶
(道/成)文詞雅麗科(七年邢巨苖晉卿/禇思光趙良器)將帥科(十二年裴敦/復房自謙)¶
<pb:KR3j0041_WYG_003-8a>¶
武足安邊科(十五年鄭/昉樊衡)髙才沉淪草澤自舉科(鄧景/山)才¶
髙未達沉迹下僚科(十七年/吳鞏)博學宏詞科(十九年鄭/昉陶翰)多才¶
科(二十一年/李史魚)王霸科(二十三年/劉璀杜綰)智謀將帥科(張重光崔/圓季廣深)¶
文詞秀逸科(天寳元年崔/尤顔真卿)風雅古詞科(六年/薛璩)詞藻宏麗¶
科(十三年/楊綰)樂道安貧科(大厯二/年楊闕)諷諫主文科(六年鄭珣/瑜李益)賢¶
良方正能直言極諫科(大厯二年裴休裴素李郃南皁/李廿杜牧馬植鄭亞崔博崔璵)¶
(王式羅群京崔渠韓賔崔慎苖愔&KR0330;㫤崔煥崔讜韋建/中元年姜公輔元友直樊澤吕元膺  貞元元年  執)¶
(誼鄭科田穆賢楊鄬裴復桞公綽歸登李直言崔邠鄭/敬魏𢎞簡田元祐徐元祐徐衮  四年崔元翰裴次元)¶
<pb:KR3j0041_WYG_003-8b>¶
(李彛崔豐史侔陸震桞公綽趙傪徐𢎞毅韋彭壽鄒儒/立杜倫元易王及王真  十年裴垍王播朱諫裴度熊)¶
(執易許堯佐徐𢎞毅杜轂崔群玉皇甫鏄王仲舒季同/仲子陵鄭士林丘顓  寳厯元年唐中楊儉韋端符舒)¶
(元褒蕭敞楊魯士來釋趙祝裴暉&KR0330;瑤李昌實嚴封李/涯蕭夷中求元晦  元和三年牛僧孺皇甫湜李宗閔)¶
(李正封吉𢎞宗徐晦賈餗王起郭琳瑯姚衮便威從長/慶元年龎嚴任畹吕述姚中韋曙李回崔嘏崔龜  韋)¶
(正實崔知/白陳𤣥錫)軍謀宏逺堪任將帥科(大厯二年/鄭冠李式)詳明吏理¶
達於教化科(大厯二年宋琨寳/厯元年韋正實)文詞清麗科(建中元年/奚陟梁肅)¶
(劉公亮鄭轅/沈封呉通𤣥)經學優深科(建中元年孫珌/黎逢白李隨)髙蹈丘園科¶
(建中元年張紳/衡良儒蘇哲)軍謀越衆科(建中元年夏侯審平知/和鄭澹凌正周謂丁侁)孝¶
<pb:KR3j0041_WYG_003-9a>¶
弟力田聞於鄉閭科(建中元年郭黄中崔治/季牧  貞元四年張皓)博通墳典¶
達於政化科(貞元元年熊執易劉簡甫十年朱穎𤣥元/和三年馮苞凌旦  長慶元年李思)¶
識洞韜畧堪任將帥科(貞元元/年許䞇)清亷守節政術可稱堪¶
任縣令科(貞元四/年李巽)詳明政術可以理人科(貞元十年張/平叔李景亮)¶
(長慶元/年崔郢)才識兼茂明於體用科(貞元十年元稹&KR0330;惇獨/孤郁白居易曹景伯韋)¶
(慶復崔琯羅讓崔䕶薛存慶章/衍李璠元修蕭俛沈傳師柴宿)達於吏理可使從政科¶
(貞元十年陳岵/元和三年蕭睦)軍謀宏逺材任將帥科(元和三年樊宗/師  長慶二年)¶
(吳思李/商卿)軍謀宏遠材任邊將科(寳厯元年裴/儔侯雲章)¶
<pb:KR3j0041_WYG_003-9b>¶
　　鹽梅鹽豉¶
後漢桓麟七説曰河黿之&KR0245;齊以蘭梅崔駰七依曰鹺¶
以大夏之薑酢以越嘗之梅張景陽七命曰燀以秋橙¶
和以春梅説命曰若作和&KR0245;爾惟鹽梅左傳晏子曰水¶
火醯醢鹽梅以烹魚肉古人調鼎皆用梅也禮記内則¶
楚辭招魂備論飲食而不及豉史游急就篇乃有蕪荑¶
䀋豉史記貨殖傳曰蘖麴鹽豉千合三輔决録曰前隊¶
大夫范仲公䀋豉蒜果共一籩秦漢以來始有之也¶
<pb:KR3j0041_WYG_003-10a>¶
　　商寳玉¶
湯誓曰遂(一作/武)伐三朡俘厥寳玉誼伯中(一作/仲)伯作典¶
寳周書曰武王俘商舊寳玉萬四千佩玉億有八萬其¶
多如此韓子曰周有玉版紂令膠鬲索之文王不予文¶
王有一玉版紂尚欲得之寶玉可知矣湯誥曰不殖貨¶
利盤庚曰無總貨寶茲所以戒也帝王世紀曰紂敗績¶
登鹿臺蒙寳衣玉席投于火而殁汲冢書曰紂取天智¶
玉自焚玉不銷¶
<pb:KR3j0041_WYG_003-10b>¶
　　玉馬¶
異苑曰晉東瀛王騰鎮鄴天雪門前方數十歩融液不¶
積騰怪掘之得玉馬髙一尺許又曰𢎞農楊子陽太元¶
初聞土中有聲掘得玉肫韓詩外傳曰魯哀公使人穿¶
井三月不得泉得一玉羊焉公以為玉羊使祝皷舞之¶
欲上于天羊不能上孔子見曰水之精為玉土之精為¶
羊願無怪之此羊肝土也公使殺之視肝即土矣易是¶
類謀曰西岳亡玉羊鄭𤣥注曰玉羊華山之精¶
<pb:KR3j0041_WYG_003-11a>¶
　　二十四圖¶
二十四真圖五嶽之藏也得之必能仙去飛歩太清欲¶
得道法先沐浴去穢(一作/汚)當得東井圖欲朝五帝役山¶
精當得五嶽圖欲通神靈法仙訣當得入史真形圖欲¶
通五行當得六甲通靈圖欲存吾身致天神當得九宫¶
紫房圖欲奉道法當得太清圖欲奉順道當得混成圖¶
欲通道機當得西昇保録圖欲通變化當得靈化圖欲¶
攝大道當得九天圖欲脱身形當得九變圖欲隱身存¶
<pb:KR3j0041_WYG_003-11b>¶
神當得養身圖欲定身守神寶當得含影圖欲恬泊守¶
一以存身當得養身圖欲寂黙養志當得精誠守志圖¶
欲清浄潔白致其芝英當得芝英玉女圖欲驅六丁當¶
得六隂玉女圖欲致仙籙當得九九道仙圖欲食道氣¶
當得道引圖欲治道術當得洞中皇寶圖欲為變化當¶
得偃息圖欲臨鑪定九丹金液當得太乙圖欲登五岳¶
求神仙芝藥當得開山芝藥圖欲保神形别邪精當得¶
明鏡圖(玉符/經)¶
<pb:KR3j0041_WYG_003-12a>¶
　　龜¶
周禮曰天龜曰靈屬地龜曰緯屬東龜曰果屬西龜曰¶
雷屬南龜曰獵屬北龜曰若屬史記曰一曰北斗龜二¶
曰南辰龜三曰五星龜四曰八風龜五曰二十八宿龜¶
六曰日月龜七曰九州龜八曰王龜凢八名爾雅曰一¶
曰神龜(龜之最/神明者)二曰靈龜(涪陵郡出大龜甲可以卜縁/中文似瑇瑁俗呼為靈龜即)¶
(今觜&KR1010;龜一名靈/&KR1010;能鳴&KR1010;以規切)三曰攝龜(小龜也腹甲曲拆解能自/張閉好食蛇江東呼為靈)¶
(龜/也)四曰寳龜(尚/書)五曰文龜(甲有/文采)六曰筮龜(常在蓍藂下/潛伏見龜策)¶
<pb:KR3j0041_WYG_003-12b>¶
(傳/)七曰山龜八曰澤龜九曰水龜十曰火龜(此皆説龜/生之處所)¶
(火龜猶火䑕物有含異氣者不/可以常理推然亦無所怪也)漢藝文志有龜書五十¶
二卷夏龜書二十六卷南龜書二十八卷巨龜書三十¶
六卷雜龜書十六卷此皆灼之法占之文也蓋古之卜¶
者皆有繇辭周官三兆其頌千有二百如鳯凰于飛和¶
鳴鏘鏘間于兩社為公室輔專之渝攘公之羭一薰一¶
蕕十年尚猶有臭如魚竀尾衡流而方羊裔焉大國滅¶
之將亡闔門塞竇乃自後踰大横庚庚予為天王夏啟¶
<pb:KR3j0041_WYG_003-13a>¶
以光之類是也今此書亡矣漢人尚視其體今人雖存¶
其意而專以五行為主三代舊術莫有傳者¶
　　龜厯¶
任昉述異記曰陶唐之世越裳國獻千嵗神龜方三尺¶
餘背上有文科斗書記開闢已來帝令録之號龜厯(伏/滔)¶
(述帝功徳銘曰/朝書龜厯之文)　桞氏龜經曰龜一千二百嵗可卜天¶
地之終始何以言之三千四十二占於天地千嵗之龜¶
甲黑龜有五色時用之　晉書曰苻堅末髙陸人穿井¶
<pb:KR3j0041_WYG_003-13b>¶
得龜大三尺背上有文象八卦堅命太卜池養之食以¶
粟及死藏其骨於太廟是夜廟丞髙虜夢龜謂之曰我¶
本出将歸江南遭時不遇殞命秦庭又有人夢謂虜曰¶
龜三千六百嵗終必妖興亡國之象也其後竟驗¶
　　天里¶
孝經援神契曰周天七衡六間者相去萬九千八百三¶
十三里三分里之一合十一萬九千里從内衡以至中¶
衡從中衡以至外衡各五萬九千五里　洛書乾曜度¶
<pb:KR3j0041_WYG_003-14a>¶
曰周天三百六十五度四分度之一夫一度為千九百¶
三十二里則天地相去十七萬八千五百里　闗令内¶
傳曰天地南午北子相去九千萬里東卯西酉亦九千¶
萬里四隅空相去九千萬里天去地四十萬里¶
　　日月星¶
徐整長厯曰衆陽之精上合為日徑千里周圍三千里¶
下於天七千里又曰月徑千里周圍三千里下於天七¶
千里¶
<pb:KR3j0041_WYG_003-14b>¶
　　地里¶
山海經曰帝令竪亥步自東極至于西極五億十選(郭/璞)¶
(注曰竪亥徤/行人選萬也)九千八百八十步竪亥左手抱&KR0312;右手指¶
青丘北　淮南子曰禹使大章步自東極至于西極二¶
億三萬三千五百七十里使竪亥步自北極至于南極¶
二億三萬三千五百七十里　河圖括地象曰八極之¶
廣東西二億三萬三千里南北二億三萬一千五百里¶
夏禹所治四海内地東西二萬八千里南北二萬六千¶
<pb:KR3j0041_WYG_003-15a>¶
里又曰地廣東西二萬八千里南北二萬六千里有短¶
長之制有九阻中土之文德及而不治　吕氏春秋曰¶
凢四極之内東西五億有九萬七千里南北五億有九¶
萬七千里　孝經援神契曰計校九州之别土壤山陵¶
之大川澤所注萊沛所生鳥獸所聚凢七百一十萬八¶
千二十四頃磽确不墾者千五百萬二千頃　博物志¶
曰地部之位起形于崑崙從廣萬里髙萬一千里神物¶
之所生聖人仙人之所集崑崙之東北地轉下三千六¶
<pb:KR3j0041_WYG_003-15b>¶
百里有八𤣥幽都方二十餘萬里地下有四柱柱廣十¶
萬里地有三千六百軸互相牽制也¶
　　天部¶
淮南子曰天有九部八紀地有九州八柱九州之外有¶
八埏東方曰沙澤東南方曰沅澤南方曰浩澤西南方¶
曰丹澤西方曰泉澤西北方曰海澤北方曰塞澤東北¶
方曰無通澤顔延年詩辰角麗天部提封經地域蓋用¶
此天部也¶
<pb:KR3j0041_WYG_003-16a>¶
　　風流(風流/罪過)¶
晉庾翼與殷浩書曰王夷甫先朝風流士也　宋受禪¶
謝晦謂劉裕曰陛下受命恨不得謝益壽奉璽裕歎曰¶
吾甚恨之使後生不得見其風流益壽混字也　謝安¶
傳史臣曰琰稱真幹卒以忠勇垂名混曰風流竟以文¶
詞獲譽並階時宰無墜家風　王珣以疾解職嵗餘卒¶
桓𤣥與㑹稽王道子書曰珣神情朗悟經史明徹風流¶
之美公私所寄忽爾喪失悲嘆之深豈徒相悼而已¶
<pb:KR3j0041_WYG_003-16b>¶
殷浩善𤣥言風流談論者所宗顧愷之上疏頌殷浩曰¶
伏見故中軍揚州刺史殷浩體德沉粹識理淹長風流¶
雅稱聲蓋當時　王夷甫樂廣俱宅心事外風流著稱¶
唯王樂焉(晉陽/秋)　王獻之文藝並長而能撮其勝會故¶
擅名一時為風流之冠(續陽/秋)　撫軍問孫興公劉真長¶
何如曰清蔚簡亮王仲祖何如曰温潤恬和(徐廣晉紀/曰凢稱風)¶
(流者以王/劉為宗焉)　范豫章謂王荆州(范寗/王悦)卿風流雋望真後¶
來之秀王曰不有此舅焉有此甥(王氏譜曰王坦之/娶慎陽范任女)¶
<pb:KR3j0041_WYG_003-17a>¶
北齊郎基性清儉在官惟頗令人寫書潘子義遺之書¶
曰在官寫書亦是風流罪過¶
　　子雲千賦¶
桓譚少好文見子雲工賦頌欲從學子雲曰能讀千賦則¶
善之矣(新/論)按藝文志自屈原唐勒至劉向王褒賦二十¶
家三百六十二篇又自陸賈枚臯至張豐朱宇賦二十¶
一家二百七十四篇孫卿秦時雜賦至華龍路恭賦二¶
十五家百三十六篇又客主賦頌德賦至雜賦十二家¶
<pb:KR3j0041_WYG_003-17b>¶
二百三十三篇數亦千篇子雲所讀其謂是歟獨淮南¶
賦八十二篇枚臯賦百二十篇今所見者淮南屏風賦¶
枚臯兎園賦耳¶
　　古人儀度¶
姿宇魁秀(魏謩/)　　　　　　姿宇(一作/富神)秀偉(蕭得聖/)¶
風采峭整(阮當國/)　　　　　神情爽拔(李義琛/)¶
容止嚴峭(韋斌/)　　　　　　姿質軒秀(嚴挺/)¶
姿儀瓌秀(吕元膺/)　　　　　姿采玉峙(鄭畋/)¶
<pb:KR3j0041_WYG_003-18a>¶
進止雍閒(裴休/)　　　　　　神清明秀(王衍/)¶
進止詳華(温彦博/)　　　　　姿表瓌傑(温造/)¶
舉止都雅(張洎/)　　　　　　風度髙嚴(劉伯芻/)¶
姿制閒美(李闕/)　　　　　　進止雍如(崔沔/)¶
儀狀瓌偉(張鎬/)　　　　　　神采軒異(趙㫤/)¶
精神爽秀(蘇逢吉/)　　　　　狀貌雄偉(閩王審知/)¶
神觀爽邁(裴度/)　　　　　　風度凝逺(宋璟/)¶
風骨秀爽(趙彦昭/)　　　　　舉止秀峙(崔澹/)¶
<pb:KR3j0041_WYG_003-18b>¶
儀幹秀偉(楊謹矜兄弟/)　　　姿幹瓌壯(張守珪/)¶
容止端秀(裴臯/)　　　　　　姿儀秀偉(崔郾/)¶
神采秀徹(王戎/)　　　　　　神采髙徹(王衍/)¶
風神髙邁(裴楷/)　　　　　　進止詳華(髙士亷/)¶
神氣清爽(源乾曜/)　　　　　體貌閒麗(宋玉/)¶
儀容端正(吳孫坦/)　　　　　姿狀秀偉(武元衡/)¶
姿貌魁秀(劉德威/)　　　　　姿質偉岸(宗室從誨/)¶
姿度魁傑(馬燧/裴度)　　　　　　氣象清古(王邱/)¶
<pb:KR3j0041_WYG_003-19a>¶
姿貌魁異(桞澤/)　　　　　　髭貌雄偉(宗晉卿/)¶
形神秀發(五代和凝/)　　　　體貌軒特(李棲筠/)¶
風度沉整(房綰/)　　　　　　器局峻整(裴垍/)¶
器量方峻(楊於陵/)　　　　　眉目瓌異(李邕/)¶
眉宇秀整(汝陽王/)　　　　　風致峭整(崔逺/)¶
姿體魁秀(李義琰/)　　　　　體貌偉麗(路岩/)¶
神㝢警邁(陸據/)¶
　　古人文章¶
<pb:KR3j0041_WYG_003-19b>¶
虞世南文章婉縟　　　　　趙涓翰藻豪邁¶
龎嚴詞章峭麗　　　　　　崔文為文華麗¶
張説屬思精壯　　　　　　封敖屬辭贍敏¶
吕温藻翰精富　　　　　　楊炎文藻雄蔚¶
韓愈雄深雅徤(似司馬子長崔/蔡不足多也)桞宗元卓偉精緻¶
元幹用思精緻(崔元幹馳騁/班固蔡邕間)¶
白居易文章精切　　　　　陸扆屬文敏速¶
李賀辭尚竒詭　　　　　　李商隱瑰邁竒古¶
<pb:KR3j0041_WYG_003-20a>¶
李白清雄奔放　　　　　　徐堅屬文典厚¶
桞渾屬文簡拔　　　　　　李翰為文精宻¶
王勃文章宏放　　　　　　歐陽詹文章切深囬復¶
李華文辭緜麗　　　　　　&KR0330;承慶為文迅捷¶
許景先屬辭豐美得中和之氣¶
　　水精鹽¶
李白詩客到但知畱一醉盤中秪有水精鹽金樓子曰¶
胡中有鹽瑩澈如水精謂之玉華鹽¶
<pb:KR3j0041_WYG_003-20b>¶
　　野鵞¶
宋鮑昭野鵞賦曰邈辭群而别偶超烟霧以風行如張¶
文昌詩但曰曲沼春流滿新波暎野鵞耳則鵞安得超¶
烟霧而風行耶按西京賦曰鳥則鷫鷞鴰鵓鴐鵞鴻鶤¶
張揖上林賦注曰鴐鵞野鵞也鮑昭所賦蓋是鴐也¶
　¶
　¶
　緯略卷三¶
