# -*- mode: mandoku-view; -*-
#+TITLE: 緯略
#+DATE: 2015-08-24 23:20:45.365694
#+PROPERTY: ID KR3j0041
#+PROPERTY: BASEEDITION WYG    
#+PROPERTY: JUAN 卷八
<pb:KR3j0041_WYG_008-1a>¶
欽定四庫全書¶
　緯略卷八　　　　　　　宋　髙似孫　撰¶
　　通爾雅¶
漢武帝得䑕終軍知之曰厥號曰鼮其文如豹詔何以¶
知之對曰名見爾雅帝嘉之賜帛爾雅之業遂盛(郭璞/爾雅)¶
(注何承/天纂文)　世祖大會靈臺得䑕熒熒光澤帝異之問羣¶
臣莫知對竇攸對曰鼠名鼨詔何以知之對曰名出爾¶
雅詔秘書審計如其言上喜賜帛諸侯子弟從之受爾¶
<pb:KR3j0041_WYG_008-1b>¶
雅(三輔/決録)　漢侍中劉秀表曰宣帝時使人發盤石于上¶
郡石室中有反縛一人時臣秀父向為諫議大夫謂此¶
貳負臣也詔問何以知之對曰出山海經其曰貳負之¶
臣曰危與貳負殺窫窳帝乃梏之疏屬之山桎其右足¶
反縛其手上大驚一時多奇之　又孝武帝時有獻異¶
鳥者不知何以食之東方朔見之能言其名又言所當¶
食問朔何以知之曰山海經所出也此與通爾雅者如¶
合一揆矣¶
<pb:KR3j0041_WYG_008-2a>¶
　　水事¶
淮南子曰九疑之南山事少而水事多水事二字妙甚¶
郄昂蚌鷸相持賦曰水濱父老以漁弋為事此句全學¶
南史所云㳂潮居民以鵝鴨為業也晁無咎䟦王右丞¶
捕魚圖有曰晩道吳江如此漁者業亷而事佚用事字¶
更好皮日休詩序曰各補茶事十數條林和靖詩亦曾¶
用茶事二字茶事尤精絶¶
　　孔硯¶
<pb:KR3j0041_WYG_008-2b>¶
唐王嵩㠋孔子石硯賦曰旁積垂露中含偃波八字奇¶
特常人筆力不可到　李賀青花紫石硯歌圓毫促㸃¶
聲清新孔硯寛頑何足云迺以為寛頑何也　劉禹錫¶
硯詩闕里廟中空舊物開方竈下豈天然亦不以為然¶
也　宋景文公摘粹曰河東舜廟中有大硯一方尋尺¶
刻文曰帝鴻氏之硯魯廟中有孔聖修六經硯方一尺¶
三寸中心已穿穴蜀犍為人得揚雄草𤣥硯如今制去¶
其圭角汾水王通廟中有通隋時續六經所磨硯伍緝¶
<pb:KR3j0041_WYG_008-3a>¶
之從征記曰魯國孔廟中石硯一枚甚古朴孔子平生¶
時物也庾肩吾謝銅筆格啓曰煙磨青石已踐孔子之¶
壇當是青石也¶
　　笏¶
王子充笏賦曰殊相逸發奇文秀起此八字全如晉人¶
傳及世説中言句　蔣防鎮圭賦曰雲虹發色氷雪成¶
姿上一句甚佳下一句恐玉非氷雪之潔耳然尸子曰¶
玉者色不如雪澤不如雨¶
<pb:KR3j0041_WYG_008-3b>¶
　東方朔有相笏經袁天綱又有相笏經郭先相笏經¶
　陳混掌相笏經古相手板經六卷¶
　　熬波出素¶
張融作海賦文詞詭激獨與衆異以示鎮東將軍顧愷¶
之愷之曰卿此賦實髙𤣥虚但恨不道鹽耳融即求筆¶
注曰漉沙構白熬波出素積雪中春飛霜暑路(晉/書)此十¶
六字直可在𤣥虚之表　王誕字茂世晉孝武帝崩從¶
叔尚書令珣為哀冊出本示誕誕曰猶少叙節物一句¶
<pb:KR3j0041_WYG_008-4a>¶
誕便擥筆接其秋冬代變云霜䌓廣除風迴髙殿珣嘆¶
美而用之古人服善有如此者今世無此矣然融賦出¶
於自筆珣䇿乃誕益之尤為可服東坡詩栁絮才髙不¶
道鹽直用融語三字也　管子周禮注曰煮水世本曰¶
宿沙作煮鹽廣志亦曰煮鹽鹽鐵論曰煮海魯連子曰¶
煮沙益州記嶺表録異皆用煎字融賦直曰熬波出人¶
意表宋景文詩濯錦萬梭催貢篚熬鹽千井算牢盆乃¶
用熬字景文雪詩鹽波熬巨浸縞頃界中田用鹽波甚¶
<pb:KR3j0041_WYG_008-4b>¶
新¶
　　春秋列國文章¶
讀左氏傳甚愛鄭楚文章自典謨誓命以下無有而戰¶
國䇿楚漢春秋太史公取以約史者未可及也因悟為¶
命禆諶草創之世叔討論之行人子羽修飾之東里子¶
産潤色之其重複精詳至再至三如此文章安得不好¶
　　文筆遲速¶
武帝春秋二十九得皇太子枚皋與司馬相如作皇太¶
<pb:KR3j0041_WYG_008-5a>¶
子生賦皋為文疾受詔輙成相如善為文而遲故所作¶
少(見漢/書)　顔延年與謝靈運俱以詞采齊名而遲速懸¶
絶文帝嘗敕各撰樂府北征篇延年受詔輙成靈運久¶
之乃就(宋/書)　葛稚川以為長卿製作雖遲而首尾温麗¶
枚皋雖敏而時有累句故知急行無善迹矣揚子雲又¶
謂軍旅之際戎馬之間飛書走檄必用枚皋廊廟之下¶
朝廷之中髙文典䇿非相如不可¶
　　太𤣥法言¶
<pb:KR3j0041_WYG_008-5b>¶
桓譚新論曰子雲新造法言太𤣥也人貴所聞賤所見¶
故輕易之若遇上好事必以太𤣥次五經也王充論衡¶
曰揚子雲作太𤣥法言張伯松不肯一觀以與並肩若¶
生于周世則為金匱也二子之論如一葛稚川曰充所¶
著論衡北方未有得之者蔡伯喈嘗到江東得之嘆其¶
文髙度越諸子嗚呼世安得復見伯喈者乎稚川又曰¶
盧生問云蔡伯喈張平子才足著書正恐年逺㫖深世¶
人不解故不著也余曰若如來言子雲亦不應作太𤣥¶
<pb:KR3j0041_WYG_008-6a>¶
經也然穎容春秋例曰著作之事前有司馬遷揚雄後¶
有鄭衆班固近即馬融鄭𤣥遷史記不識畢公為文王¶
之子而言與周同姓揚雄法言不識六十四卦而云所¶
從來逺矣嗚呼難哉¶
　　幼文言¶
班固九歳作頌賦(東觀/漢記)　曹植十歳屬文(文選人/名録)　阮¶
籍八歳庾闡九歳屬文(魏氏/春秋)　劉孝綽七歳屬文(南/史)¶
丘遲八歳屬文庾肩吾何遜八歳賦詩陸從典八歳作¶
<pb:KR3j0041_WYG_008-6b>¶
文(梁/書)¶
　　葛洪論史記¶
西京雜記曰司馬遷發憤作史記一百三十篇先達稱¶
為良史之才其以伯夷居列傳之首以為善而無報也¶
次為項羽本紀以據髙位者非闗有徳也及其叙屈原¶
賈誼辭㫖抑揚悲而不傷亦一代之偉才然觀太史公¶
之言曰夫詩書隠約者欲遂其志之思故述往事思來¶
者嗟乎知遷之志洪其庶幾乎¶
<pb:KR3j0041_WYG_008-7a>¶
　　玉蟾蜍¶
廣川王發晉靈公塜甚瓌壯器物皆朽不可别唯玉蟾¶
蜍一枚大如拳腹空容五合如新王取以盛水滴硯常¶
衮詩綴簾金翡翠賜硯玉蟾蜍　劉禹錫詩玉蠩吐水¶
霞光浄綵翰揺風絳錦鮮　胡文恭詩㸃筆乍驚蟾滴¶
漬(闕文/五字)漿寒　夏英公詩玉蟾分滴漬圓池　宋景文¶
公詩獨憶王筠齋壁詠玉蠩飛溜入霞箋盖用此　吳¶
融硯賦曰玉蟾一滳松煙四上上句四字妙甚用玉滴¶
<pb:KR3j0041_WYG_008-7b>¶
佳¶
　　蘭賦¶
仲子陵幽蘭賦曰芬華外揚真正内積和氣所資精英¶
自得此十六字超出筆墨蹊徑吳筠竹賦曰契道合靈¶
表貞示節用道字貞字亦不在蘭賦下¶
　　錬石補天¶
往古之時四極廢九州裂天不兼覆地不周載於是女¶
媧氏錬五色石以補蒼天斷鼇足以立四極(出淮/南子)　蒼¶
<pb:KR3j0041_WYG_008-8a>¶
天西北小闕庖犧見之惡不悦冶鑄五色石合為一乃¶
以補之(出異/苑)　歸美山山石紅丹赫若采繪峩峩秀上¶
切霄隣景名曰女媧石大風雨後天澄氣静聞絃管聲(王/韶)¶
(之南/康記)　劉孝威曲水詩序曰女媧補石重華棄金唐人¶
錬石補天賦曰天何言哉有闕則補持五石而是用俾¶
四時而能取成乎圓象故資可轉之功定彼乾儀盖俟¶
至堅之主所以裨覆幬仰周普磨礱入鍜成功豈濫于¶
宋人緝綴為勞至徳何慙于山甫司空圖詩女媧只解¶
<pb:KR3j0041_WYG_008-8b>¶
補青天不解煎膠黏日月崔桐詩補天留粉石縮地入¶
青山韓愈詩玉盌不磨著泥土青山孔出白石補李賀¶
詩女媧錬石補天處石破天驚逗秋雨¶
　　屏風隔坐¶
鄭𢎞為太尉時舉第五倫為司空班次在下每正朔朝¶
見𢎞曲躬自卑上問知其故遂聽置雲母屏風分隔其¶
間(漢/書)　景帝時紀陟父亮為尚書令陟為中書令每朝¶
會詔以御屏風分隔其座(張勃/呉録)　唐人試進士嘗以隔¶
<pb:KR3j0041_WYG_008-9a>¶
座雲母屏風為題　梁劉孝威謝敕賚畫屏風啓曰紀¶
亮所隔唯珍雲母武秋所顧止貴琉璃豈若寫帝臺之¶
基拂崑山之碧畫巧吳筆素踰魏賜馮商莫能賦李尤¶
誰敢銘此乃用紀氏故事也¶
　　十種琉璃¶
大秦國出青白黑黄赤緑紺縹紅紫十種琉璃(魏/略)又有¶
五色玻璃紅色者最貴(𤣥中/記)程氏繁露引魏書有天竺¶
國人至京自言能鑄石為五色琉璃於是採石鑄之所¶
<pb:KR3j0041_WYG_008-9b>¶
謂琉璃者謂其如玉也若以石鑄之曾何足珍按廣雅¶
曰琉璃珠也韻集曰琉璃火齊珠也則知琉璃為玉物¶
也晉潘尼琉璃碗賦曰濟流沙之絶險越䓤嶺之峻危¶
於是逰西極望大蒙厯鍾山闚燭龍覲王母訪仙童取¶
琉璃之攸華詔曠世之良工纂𤣥儀以取象准三辰以¶
定容光映日曜圓盛月盈纎瑕罔麗飛塵靡停灼爍旁¶
燭表裏相形凝霜不足方其潔澄水不能喻其清剛過¶
金石勁勵瓊玉磨之不磷湼之不濁如潘尼所賦的非¶
<pb:KR3j0041_WYG_008-10a>¶
以石鑄之者矣¶
　　碧¶
古人賦中最好用碧字　張衡南都賦曰緑碧紫英青¶
雘丹縹左思吳都賦曰紫貝流黄縹碧素玉又蜀都賦¶
曰青珠黄環碧砮芒消李邕石賦曰苔蘚剥落雨露淋¶
漓氷碧藻曜繪畫紛披用氷碧二字尤佳廣志曰碧有¶
縹碧有緑碧出越巂説文曰碧石之美者矯世論曰碧¶
似玉唯猗頓能别之¶
<pb:KR3j0041_WYG_008-10b>¶
　　木難¶
曹植樂府詩曰明珠交玉體珊瑚間木難廣志曰木難¶
珠黄色生東夷南越志曰木難金翅鳥口結沫所成碧¶
色珠也大秦土人珍之崔豹古今注以木難為莫難¶
　　水仙賦¶
余二十年前作水仙賦自恨筆力欠奇偉五年前楊仲¶
囦自蕭山致水仙花一二百本極盛乃以兩古銅洗藝¶
之學洛神賦體再作後水仙花賦頗愜人意近讀金樓¶
<pb:KR3j0041_WYG_008-11a>¶
子云劉子𤣥好學有文才為水仙花賦時人以為不減¶
洛神賦余固不敢望知幾萬分一亦知名人製作自有¶
意會古人也(楊仲囦今/名囦道)¶
　　畫二踈¶
晉王彪之詩序曰余求致仕詔累不聽因扇上有二踈¶
畫作詩一首以述其美王彪之詩不可見東坡有二踈¶
圖賛則二踈故事後人每以為圖然隋朝畫品有髙貴¶
鄉公所畫祖二踈圖今當不復有此矣舊讀顧况詩有¶
<pb:KR3j0041_WYG_008-11b>¶
云踈家父子錯挂冠梁鴻夫妻虚適越殊不可曉當有¶
激云爾¶
　　順下風¶
齊孔稚圭𤣥館碑曰赤松家石室之下神農行弟子之¶
敬廣成居崆峒之上軒帝稟順風之禮葢用莊子黄帝¶
聞廣成子在崆峒之山故徃見之廣成子南首而卧黄¶
帝順下風膝行而進再拜稽首而問焉稚圭下語瓌壯¶
如此越王請于范子稱曰寡人用夫子之計幸得成矣¶
<pb:KR3j0041_WYG_008-12a>¶
寡人聞夫子之于隂陽進退之理預知未形來聽下風¶
(越絶/書)聽下風聽於下風也¶
　　不喜俗人¶
嵇康與山巨源絶交書曰不喜俗人而嘗與之共事或¶
賓客盈坐鳴聲聒耳囂塵臭處千變百技在人目前阮¶
修性簡不修人事絶不喜見俗人誤相報遇輙便捨去¶
(臧榮緒/晉書)晉人風尚髙曠往往如此不止嵇阮而已¶
　　削藁¶
<pb:KR3j0041_WYG_008-12b>¶
漢孔光典樞機十餘年時有所言輙削草藁　周就素¶
重慎周密上封事輙削去草藁　後漢樊𢎞謙柔畏慎¶
所上便宜及陳得失輙手自寫毁草藁　皇甫嵩畏慎¶
前後上表陳其補益者百餘事皆手書毁藁　魏陳羣¶
前後密諫得失每上封輙削草　魏任嘏每納忠諫輙¶
手書壊本　北齊封隆文首參經略奇謀異算密以啓¶
聞上書削草藁　宋謝𢎞微每有獻朁及論時事必手¶
書焚草¶
<pb:KR3j0041_WYG_008-13a>¶
　　罰酒¶
梁孝王逰忘憂之館集諸逰士使各為賦枚乗為栁賦¶
路喬如為鶴賦公孫詭為文鹿賦鄒陽為酒賦公孫乗¶
為月賦羊勝作屏風賦韓安國作風賦不成鄒陽代之¶
罰酒三升餘各賜絹五匹(出西京/雜記)　帝幸辟雍會命羣¶
臣賦詩侍中和逌尚書陳騫等作詩稽留有司奏免官¶
誥曰吾以闇昧愛好文雅廣延詩賦以知得失而乃爾¶
紛紜良用反側其和逌等各罰酒(魏/志)　石崇元康六年¶
<pb:KR3j0041_WYG_008-13b>¶
從京出為征虜將軍有别廬在南縣界澗谷中時征西¶
大將軍王詡當還長安與衆賢共送往澗中晝夜逰宴¶
遂各賦詩不能者罰酒邑令潘豹散騎常侍劉邃南郡¶
太守石嶲各罰酒三勝(金谷園/詩序)觀此三事則蘭亭修褉¶
賦詩不成者罰酒非止此也¶
　　楷書¶
晉中經簿曰有緗素書白縑楷書黄紙楷書白絹行書¶
二尺竹牒楷書白練絹楷書廣内置楷書吏自晉始唐¶
<pb:KR3j0041_WYG_008-14a>¶
𤣥宗始以𨽻楷書易古文尚書今儒不識古文自唐開¶
元始宋景文公嘗言蘇頲撰朝覲壇頌曰有乩虞氏館¶
閣校讐官于乩字之右㸃曰疑不知有楊備者得古文¶
尚書釋文知乩字為古稽字此開元以𨽻楷書易古文¶
之失也¶
　　孔子因史作春秋¶
阮籍孔子誄曰養徒三千升堂七十潜神演思因史作¶
書(因史作書/四字甚佳)¶
<pb:KR3j0041_WYG_008-14b>¶
　　&KR2715;璧¶
楚明光者楚王大夫也昭王得&KR2715;氏璧欲以貢于趙王¶
于是遣明光奉璧之趙&KR2715;古和字(琴/操)今善琴者傳卞和¶
操有其聲而亡其辭惟存一句可認云卞和三獻人不¶
識以余觀之非當時操也蔡邕記卞和楚野人嘗居山¶
耕種因得玉璞以獻于懐王王以為欺謾斬其足和作¶
操曰悠悠沂水經荆山兮精氣鬱決谷巖巖兮中有神¶
寶灼灼明兮穴山採玉難為功兮¶
<pb:KR3j0041_WYG_008-15a>¶
　　雲夢¶
尚書曰雲夢土作又本朝太宗得古本尚書作雲土夢¶
作乂詔改禹貢從古本按孔安國注云雲夢之澤在江¶
南是不然也左傳曰吳入郢楚子渉睢濟江入于雲中¶
王寢盗攻之以戈撃王王奔鄖楚子自郢西走渉睢則¶
當出於江南其後渉江入于雲中遂奔鄖鄖今之安州¶
渉江而後至雲入雲然後至鄖則雲在江北也又曰鄭¶
伯如楚子産相楚子享之既享子産乃具田備王以田¶
<pb:KR3j0041_WYG_008-15b>¶
江南之夢杜預注曰楚之雲夢跨江南北曰江南之夢¶
則雲在江北明矣¶
　元豐中有郭思者能言漢沔間地理亦以為江南為¶
　夢江北為雲予以左傳騐之思之説信然江南即今¶
　之公安石首建寧等縣江北則玉沙監利景陵等縣¶
　迺水之所委其地最下江南二浙水出稍髙方土而¶
　夢已作乂矣此古本之為允也以上皆筆談所記余¶
　按寰宇記曰雲夢澤半在江南半在江北其水中平¶
<pb:KR3j0041_WYG_008-16a>¶
　土立半出寰宇記本樂史所撰史太宗時人則沈郭¶
　未嘗見寰宇記也然沈辨未得其詳且周禮荆州云¶
　其澤藪曰雲夢鄭康成注曰雲夢在華容禹貢云雲¶
　土夢作乂昭三年左傳楚子與鄭伯田于江南之夢¶
　又定四年楚子渉睢濟江入于雲中杜預云南郡枝¶
　江縣西(一作/南)有雲夢城江夏安陸縣東南亦有夢城¶
　或曰南郡華容縣東南有巴丘湖江南之夢也雲夢¶
　一澤而每處有名者司馬相如子虚賦云雲夢者方¶
<pb:KR3j0041_WYG_008-16b>¶
　九百里則此澤跨江南北亦可獨稱雲稱夢耶酈道¶
　元水經謂自江陵東界為雲夢北界為雲夢之藪亦¶
　不明指一處不可専以夢在江南雲在江北¶
　　𤣥圖¶
張衡𤣥圖曰𤣥者包含道徳搆掩乾坤槖籥元氣稟受¶
無原又曰𤣥者無形之類自然之根作于太始莫之與¶
先其言冥眇契理如此殊少傳斯圖也¶
　　太素¶
<pb:KR3j0041_WYG_008-17a>¶
易乾鑿度曰太素質之始也雄含物魂號曰太素(雌雄/俱行)¶
(故能含物魂而生物也/獨言雄主于陽故也)　帝王世紀曰形變有質謂之¶
太素太素之前幽清寂寞不可為象惟虚惟無盖道之¶
根自道既建由無生有太素始萌萌而未兆謂之龎洪¶
盖道之幹既育萬物成體于是剛柔始分清濁始位天¶
成于外而體陽故圓以動盖道之質　禮斗威儀曰二¶
十九萬一千八百六十歳而反太素冥莖乃道之根也¶
　張衡靈憲注曰太素之前幽清𤣥静寂寞冥黙不可¶
<pb:KR3j0041_WYG_008-17b>¶
為象厥中惟靈如是永久焉斯為㝠莖(揚雄覈靈賦曰/太易之始太初)¶
(之先馮馮沈沈不/可奮摶與此同意)由無生有太素始萌萌而未兆并體¶
同色坤屯不分(坤屯音/渾沌)　陳思王髑髏説曰昔太素氏¶
不仁勞我以體苦我以生今也幸變而之死是反吾之¶
真也　阮籍通老論曰焉得松喬頥神太素逍遥區外¶
登我年祚陸機詩澄神𤣥漠流棲心太素域弭節欣髙¶
視俟我大夢覺顧公直答陸機曰恢恢太素物物初基¶
在昔哲人觀衆濟時¶
<pb:KR3j0041_WYG_008-18a>¶
　　天圓地方(内景/外景)¶
單居離問曾子曰天圓而地方誠有之乎曾子曰天之¶
所生上首地之所生下首上首之謂圓下首之謂方如¶
識天圓而地方則是四角之不揜也參嘗聞之夫子曰¶
天道曰圓地道曰方方曰幽圓曰明明者吐氣是故外¶
景幽者含氣是故内景廣雅曰天圓廣南北二億三萬¶
三千五百里七十五歩東西短減四歩周六億十萬七¶
百里二十五歩從地至天一億一萬六千七百八十一¶
<pb:KR3j0041_WYG_008-18b>¶
里半下地至厚與天髙等¶
　　天九野¶
吕氏春秋曰天有九野何謂九野中央曰鈞天東方曰¶
蒼天(尚書考靈曜曰舉/天廣雅曰上天)東北方曰變天北方曰𤣥天西¶
北方曰幽天西方曰顥天(尚書考靈曜廣/雅皆曰成天)西南方曰朱¶
天南方曰炎天(尚書考靈/曜曰赤天)東南方曰陽天　淮南子亦¶
曰天有九野春秋内事曰天有十二分次日月之所纏¶
也所謂十二分次者即分野也前人多與分野並言少¶
<pb:KR3j0041_WYG_008-19a>¶
言天分　翟楚賢碧落賦曰五石難補九野環舒星辰¶
麗之而照曜日月憑之而居諸盖用九野事也¶
　　天宇¶
梁元帝纂要曰天地四方曰六合四方上下謂之宇往¶
古來今謂之宙　顔延年詩太微凝帝宇瑶光正神縣¶
用此宇字　劉允濟天賦曰粲黄道以開域闢紫宫而¶
為宇　徐彦伯南郊賦曰告紫宙之成功定皇天之寶¶
位　王勃七夕賦曰霜凝碧宙水瑩丹霄用字皆新奇¶
<pb:KR3j0041_WYG_008-19b>¶
　　渾天記¶
賀道養渾天記曰昔記天體者有三渾儀莫知其始書¶
曰璇璣玉衡以齊七政盖渾儀體也二曰宣夜夏殷之¶
法也三曰周髀周髀所造非周家術也近世復有四術¶
一曰方天興于王充二曰軒天起于姚信三曰穹天由¶
於虞喜皆以臆斷浮説不足觀也惟渾天之事徴驗不¶
疑此論精確¶
　　漢渾儀土圭¶
<pb:KR3j0041_WYG_008-20a>¶
義熙起居注曰十四年相國表曰間者平長安獲張衡¶
所作渾儀土圭厯代寶器謹遣奉送歸之天府宋顔延¶
之請立渾天儀表曰張衡創物蔡邕造論戎夏相襲世¶
重其術臣昔奉使入闗值大軍旋斾渾儀在路肆觀奇¶
秘絶代異寶旋及王府考諸前志誠應夙聞尚書璇璣¶
玉衡以齊七政崔瑗所謂數術窮天地制作侔造化經¶
志所云圖憲所本故體度不渝精測尚矣則七晷運變¶
無匪康時九代真觀不絶司厯臣夙懐末意懼于非任¶
<pb:KR3j0041_WYG_008-20b>¶
今忝惟職統敢昧死以聞¶
　　月節¶
范子計然曰月行疾二十九日三十日間一與日合取¶
日之度以為月節(月節二字他/書未之見也)¶
　　天雞¶
𤣥中記曰東南有桃都山上有大樹名曰桃都枝相去¶
三千里上有天雞日初出照此木天雞即鳴天下雞皆¶
随之物類相感志曰大荒東極至鬼府山臂焦山脚巨¶
<pb:KR3j0041_WYG_008-21a>¶
洋海中昇載海日盖扶桑山有玉雞玉雞鳴則金雞鳴¶
金雞鳴則石鷄鳴石雞鳴則天下之雞鳴潮水應之¶
温庭筠詩漏轉霞髙滄海低頗梨枕上聞天雞用天雞¶
也　陳陶詩朝天半夜聞玉雞星斗離離礙龍翼用玉¶
雞也　李白詩半壁見海日空中聞天雞¶
　　雲占¶
左氏傳曰哀公六年有雲如衆赤鳥夾日以飛楚子使¶
問太史太史曰其當王身乎若禜之可移於令尹司馬¶
<pb:KR3j0041_WYG_008-21b>¶
也王曰除心腹之疾而置諸股肱何益終不禜京房易¶
飛候曰黑雲如羣羊奔如飛鳥五日必雨兵書曰有雲¶
如丹蛇随星後大戰殺將又曰雲如雌雉或如雄雞臨¶
城其城必降吳範占候秘訣曰有青雲如雉兎臨城營¶
軍敗走地鏡圖曰齊氣之見為牛雲氣占曰趙雲如牛¶
北夷之氣如牛蔡邕獨斷曰夏至日南方有赤雲如馬¶
者離氣也春秋元命苞曰堯母索扶升髙丘有雲如彪¶
感已生皋陶以上所言鳥獸之形皆所以占雲也按兵¶
<pb:KR3j0041_WYG_008-22a>¶
書又曰韓雲如布趙雲如牛楚雲如日宋雲如車魯雲¶
如馬衛雲如犬周雲如輪秦雲如美人魏雲如䑕齊雲¶
如絳衣越雲如龍頭蜀雲如囷吕氏春秋則曰水雲如¶
魚鱗山雲如草莽旱雲如煙雨雲如波魏子曰北夷之¶
氣象羣羊南夷之氣象船山海之氣象樓臺宫闕都邑¶
之氣象林木正此之謂¶
　　天賦¶
混成發粹(劉允濟/天賦)養空栖無(翟楚賢/碧落賦)名也者純陽之精¶
<pb:KR3j0041_WYG_008-22b>¶
形也者太無之精(天行/健賦)陽乃天之徳隂乃地之符剛乃¶
天之義柔乃地之樞(陸肱乾坤/為天地賦)天之道也存乎至輕(范/榮)¶
(三無/私賦)以上數語皆極其妙¶
　　裁成風雨¶
劉允濟天賦曰驅馭隂陽裁成風雨用裁成於風雨之¶
上方册中無此文章也¶
　　相雨¶
黄子發相雨書曰四方有濯魚雲疾者立雨濯魚雲遲¶
<pb:KR3j0041_WYG_008-23a>¶
者少雨難至江漢雲疾者即日雨¶
　(黄子發相雨書又曰常以戊申日候日欲入時日上/有冠雲不問大小視四方黑者大雨青者小雨候日)¶
　(始出日正中有雲覆日而四方有雲黒者大雨青者/小雨四方有雲如羊如猪雨立至四方北斗中有雲)¶
　(後五日大雨四方北斗中無雲惟河中有雲三枚相/連狀如浴猪狶三日大雨以丙丁之辰四方無雲唯)¶
　(漢中有者六十日風雨有常以六甲之日平旦清明/東向望日始出時日上  雲大小貫日中青者以甲)¶
　(乙雨赤者丙丁雨白者庚辛雨黒者壬癸雨黄者戊/己雨六甲日四方雲皆合者即雨以天方雨時視雲)¶
　(有五色黒赤並見者即雹黄白雜見風多雨少青黒/雜者雨随之必滂沛流潦  京房易飛候曰凡候雨)¶
　(以朔弦望雲漢四塞者皆當雨東風此日當雨有黒/雲氣如覆船于日下當雨有黒雲氣如羊彘當暴雨)¶
<pb:KR3j0041_WYG_008-23b>¶
　(有異雲如水牛不出三日大雨有黒雲如羣羊奔如/飛鳥五日必雨有雲如浮船皆為雨北斗獨有雲不)¶
　(出五日大雨四望見青白雲名曰天塞之雲雨徴也/有蒼黒雲細如杼軸蔽日月五日必雨雲如兩人提)¶
　(鼓持桴皆為暴雨夫/占雨之法盡録於此)¶
　　雲扶日¶
洛書曰蒼帝起青雲扶日赤帝起赤雲扶日黄帝起黄¶
雲扶日白帝起白雲扶日　權徳輿詩更有觀臺稱賀¶
處黄雲扶日瑞昇平　宋景文公詩雲路舊扶黄道日¶
霞觴深映六符天用此事又有所謂黄人捧日出道書¶
<pb:KR3j0041_WYG_008-24a>¶
晏元獻公詩青帝囘風初習習黄人捧日故遲遲¶
　　陽闗三疊¶
陽闗三疊今歌者每句再疊而已若通一首又是四疊¶
皆非是每句三唱以應三疊則叢然無復節奏有文勛¶
者得古本陽闗每句皆再唱而第一句不疊迺知唐本¶
三疊如此　樂天詩相逢且莫推辭醉聽唱陽闗第四¶
聲自注云勸君更進一杯酒以此驗之若一句再疊則¶
此句為第五聲今為第四則第一句不疊審矣¶
<pb:KR3j0041_WYG_008-24b>¶
　　樂石¶
嶧山碑曰刻此樂石人多不曉顔師古謂以泗濱磬石¶
作碑者也(封氏聞/見記)　爾雅曰魯國鄒縣有嶧山純石相¶
積連屬成山史記曰始皇二十八年上鄒嶧山立石刻¶
秦功徳鄒山記曰山東西二十里南北十三里髙秀獨¶
出積石相臨殆無壤土石間多孔穴洞達相通俗謂之¶
嶧孔(太平/廣記)其石玲瓏秀潤宜于孤桐可中琴瑟疑嶧山¶
之石自可磬音不但泗濱之石也此碑後魏太武帝登¶
<pb:KR3j0041_WYG_008-25a>¶
山使人排倒之邑人疲于供命聚薪其下焚之由是殘¶
缺不堪模搨¶
　¶
　¶
　¶
　¶
　¶
　¶
<pb:KR3j0041_WYG_008-25b>¶
　¶
　¶
　¶
　¶
　¶
　¶
　¶
　緯略卷八¶
